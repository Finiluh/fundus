{
  "V1": {
    "authors": [
      "दैनिक भास्कर"
    ],
    "body": {
      "summary": [],
      "sections": [
        {
          "headline": [],
          "paragraphs": [
            "मैनपुरी में एक ट्रक ने बाइक सवार को रौंद दिया। हादसे में पति-पत्नी और बच्चे की मौत हो गई। हादसे के बाद ट्रक ड्राइवर मौके से फरार हो गया। मौके पर भीड़ जुट गई। लोगों ने पुलिस को सूचना दी। पुलिस ने शवों को पोस्टमॉर्टम के लिए भेज दिया।",
            "सूचना पर पहुंचे परिजनों में कोहराम मच गया। हादसा सदर कोतवाली क्षेत्र में स्थित राधा रमन रोड पेट्रोल पंप के पास हुआ। मृतक की पहचान फर्रुखाबाद के शमशाबाद थाना क्षेत्र निवासी आजम के रूप में हुई। उनकी पत्नी और बेटा भी गाड़ी पर पीछे बैठे थे।",
            "मौके पर पहुंच परिजनों ने बताया कि आजम अपनी बाइक पर अपनी पत्नी और बच्चे को लेकर मैनपुरी में निर्माणाधीन कोल्ड स्टोरेज में मजदूरी करने के लिए अपने घर से निकले थे। जैसे ही वह राधा रमन रोड पेट्रोल पंप के सामने पहुंचे। वैसे ही पीछे से आ रहे तेज रफ्तार डंपर ट्रक ने उनकी बाइक को रौंद दिया।",
            "मौके पर ही तीनों की मौत हो गई। परिजन ने आगे बताया कि आजम और उसकी पत्नी एक साथ मजदूरी करते थे। इसी से उनका घर चलता था। आज अपने बेटे को भी साथ ले जा रहे थे।"
          ]
        }
      ]
    },
    "publishing_date": "2024-09-03 20:46:01+05:30",
    "title": "सड़क हादसे में पति-पत्नी सहित बच्चे की मौत: मैनपुरी में अनियंत्रित ट्रक ने रौंदा, बाइक से तीनों जा रहे थे",
    "topics": [
      "bhaskar news",
      "mainpuri news"
    ]
  }
}
