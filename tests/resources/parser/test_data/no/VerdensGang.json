{
  "V1": {
    "authors": [
      "NTB"
    ],
    "body": {
      "summary": [],
      "sections": [
        {
          "headline": [
            "Lars Martin Benske og Ask Tjøm er finaleklare og kan gjøre seg håp om medalje i rokonkurransene under OL i Paris."
          ],
          "paragraphs": [
            "Den norske duoen, som konkurrerer i lettvekt dobbeltsculler, var i aksjon i semifinalen på roarenaen i den franske hovedstaden onsdag.",
            "Der endte de til slutt på tredjeplass i heatet. De tre beste gikk til finale.",
            "Den italienske duoen vant Norges heat foran overraskelseslaget fra Hellas. De to båtene var godt foran den norske båten i mål.",
            "Finalen går fredag.",
            "Benske og Tjøm tok bronse i EM tidligere denne sesongen.",
            "Den norske dobbeltfireren med Kristoffer Brun, Oskar Helvig, Erik Solbakken og Jonas Juel skal i aksjon i B-finalen senere onsdag."
          ]
        }
      ]
    },
    "publishing_date": "2024-07-31 09:31:33+00:00",
    "title": "Lars Martin Benske og Ask Tjøm klar for OL-finale",
    "topics": [
      "OL 2024"
    ]
  }
}
